:126 Johannis Pechami Quaestiones.

Ad horum similitudinem corpus gloriosum dicitur subtile pro
penetrativa potestate, quia spiritum nullo modo poterit retardare. Unde
Augustinus, De Civitate. XXII, cap. 291: „Ubi volet spiritus, ibi pro·
tinus erit et corpus.“ Item dicitur subtile pro inpalpabilitate, quia, ut

dicit Gregorius in Homelia2 „Corrumpi necesse est quod palpatur“, ⁵

i. e. quod subicitur necessitati palpationis, quia omne tale potest tangi
tactu physico recipiendo influentiam agentis. Idem enim immittitur in
sensum et contrarium. Sed tamen, quod dicit Gregorius, XVIII.
Moralium 3, erit pro tanto palpabile, quia palpandum poterit se praebere
non physice, i. e. non aliquam impressionem suscipiendo a palpante,
sed mathematice. Item dicitur subtile <pro> perspicuitate et velocitate

quadam, quia, ut dicit Gregorius, XVIII. Moralium4: „Ibi uniuscuius-v

cumque mentem ab alterius oculis membrorum corpulentia non abscon-
det, sed patebit animus et patebit corporalibus oculis ipsa corporis
barmonia.‘⁴

Haec autem tria inerunt ex gloriae potestate. Et hoc patet ex
consideratione causarum, ex efficiente scilicet et ex materia <et> ex
forma <et> ex flne. Hoc enim scimus cuius causas cognoscimus ἴ».

Ex efficiente, inquam, omnipotentia Creatoris. Unde Augustinus,
Ad Consentiumss: „Valet igitur divina potentia de ista visibili atque
tractabili materia corporum, quibusdam immanentibus, auferre quas
voluerit qualitates, ac per hoc valet etiam membra mortalia <formae>
lineamentis manentibus, corruptione huiusmodi mortalitatis amota sta-
bili vigore firmare.“ Quia enim accidentia insunt substantiae, mutata

in melius substantia necesse est in melius mutari accidentia insepara- 2.

bilia. Unde aufert Omnipotens omnia accidentia ultimae perfectioni
repugnantia et alia, ut magnitudines, quae a corpore salva corporis es-
sentia auferri non possunt, disponit, ut convenit beatitudini consummatae.

Item hoc idem patet a parte materiae. Quia erit omnino corpus
subiectum animae. Unde, sicut modo spiritus impeditur a sua libertate
per grossitiem corporis et carceratur corpore carcerat07, ita econtra
ibi, cum corpus plene erit subiectum animae, consequitur libertatem
animae, ut nullo corpore valeat impediri. Unde habebit illud corpus,

 

 

8 et] -l- in 9 palpandum] palpandus 13—14 abscondet] abscidet
16 potestate! -55- quoniam si non haberet aliud quam corpus animale quod Deus
posset, et multoties facit, traducere per aliud corpus illaesum, quia exivit de
clauso utero virginis 20 visibili! invisibili 23 amota] et mortua 28 con-
summatae] consummare 33 corpus! -i- quod

 

 

¹ Potius: cap. 30 (PL 41, 801 n. 1); cfr. Hugo, De Sacram.. lib. ΙΙ,
p. XVHI, cap. 20 (PL 176, 616).

2 ΙΙ, Hamil. in Evanq„ hom. 26 (PL 76, 1198).

³ Locum ibi non inveni. Gregorius (ie hac materIa tractat Moral.
XV, 55—57 et dicit cap. 57: „Erit <caro post resurrectionem> palpabilis, quia
non amittet essentiam veracis naturae“ (PL 75, 1080 n. 77).
4 XVIII, 48 (PL 76, 84 n. 78).
⁵ Arist„ Anal. post. II, 2, Metaph. I, 4 (3); Phys. Ι, 1 (text. 1).
‘² Epist. 205 (alias: 146) cap. 1 (PL 33, 943 n. 1).
⁷ Cir. Sap. 9, 15 et supra p. 18.

lo

20

30

