Quaestio XV et XVI. 133

'materiale est et quasi possibile respectu corporis gloriosi1. Quamvis
autem subtilitas corporum gloriosorum habeat gradum iuxta quantitatem
beatitudinis animarum, tamen subtilitas omnium corporum gloriosorum
est eiusdem speciei <et> consimilis actualitatis. Et ideo unum respectu

5 alterius non est in potentia.

Solutio obiectorum <quaestionis decimae quintae>. D. XV.

1. Ad <primum> obiectum in contrarium dicendum quod procedit
ex subtilitate elementari, quae dividitur per corpora, quae moventur in
elementis partibus condensatis.

10 2. Ad secundum dicendum quod Philosophus loquitur de spiri-
tualitate naturali, generabili et corruptibili.
3. Ad tertium dicendum quod corpus gloriosum replet locum suf-
ficienter per quantitatem suam. Sed, ut visum est2, multum differunt
locum replere et aliud a loco per corpulentiam excludere.

15 4. Ad quartum dicendum quod argumentum non concludit, nisi de
subtilitate naturali.

Quaestio XVI.

Quaeritur utrum corpora gloriosa futura sunt agilia, ita quod
semper ad motum spiritus possint moveri ad omnem partem 3.

20 Et ostenditur quod sic. A.

1. Dicente Sapientia, HL, <7.>: „Tamquam scintillae in arundineto
discurrent.“ Glossa4: „Sicut ignis subito arundinem consumit etc.“

2. Item Augustinus, XXII. De Civitate5: „Ubi volet spiritus,
ibi erit protinus et corpus.“

25 3. Item Augustinus, De Civitate, lib. XIII„ cap. 22 ⁶. „In spirituali
carne, sed tamen vera cibum ac potum Dominus cum discipulis sumpsit.
Non enim potestas, sed egestas edendi ac bibendi talibus corporibus
aufertur.“ Sed multo convenientior erIt talibus corporibus potestas
movendi localiter quam comedendi. Ergo etc.

1 Concludit ergo Pechamus cum magistro suo Bonaventura contra
Thomam. Vide: Bonav., Op. omn. IV, 1029 (Scholion).

2 Supra p. 130, ad 17 et not. 4.

- 3 Cir. Bonav„ Op. omn. IV, 1031 ss.; 1029 (Scholion); Thomas, Sent.
IV, d. 44, a. 3; Suppl. q. 84, a. 1—3; scotus, Sent. IV, d. 49, q. 143 Monte-
iortino, VI, 846 ss.

4 Glossa interlinearis: „Ignis qui arundinetum cito consumit, subitam
sanctorum mutationem et vindictam celerem reproborum demonstrat“; Ordi-
naria: „Scintilla duo facit, scilicet mutat cito arundinetum et vindicat.“

5 De civit. XXII, 30 (PL 41, 801 n. 1); cfr. Hugo, De Sacram. lib. Π,
p. XVIII,- cap. 20 (PL 176, 616).

6 (PL 41, 595.)

