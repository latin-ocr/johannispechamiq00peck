XVIII Johannis Pechami Quaestiones.

4) Est: epist. ad Cancellarium et mayistros eiusdem Univ.
data die7. Dec. 12841.-

,De pluralitate formarum illam sententiam nostra tenet simplicitas
(quam) et tenuit hactenus totus mundus.“

5) Ex eadem epistola2:

„Causam vero opinionum bonae memoriae fratris Thomae de
Aquino, quas fratres ipsi opiniones sui ordinis esse dicunt, quas tamen
in nostra praesentia subiecit idem reverendus pater theologorum arbi—
trio Parisiensium magistrorum, pendere diximus in Romana curia in-
decisam, pro eo quod, cum vacante sede apostolica per mortem sanctae
memoriae Domini Johannis‚ Dei gratia tunc temporis Romani pontificis,
episcopus Parisiensis Stephanus bonae memoriae ad discussionem ip-
sorum articulorum de consilio magistrorum procedere cogitaret, man-
datum fuisse dicitur eidem episcopo per quosdam Romanae curiae
dominos reverendos, ut de facto illarum opinionum supersederet peni-
tus, donec aliud reciperet 111 mandatis. -— Aliud igitur est quod de
scriptis theologicis est Romanae celsitudini reservatum Parisius‚ ab eo
quod inventum Oxoniae in certaminibus puerilibus per praedecessoris
nostri sapientiam est damnatum.“

6) Ex epist. ad episcopum Lineolniensem, data die 1. Iunii
a. 1285 3.

„Dicit nos opinionem de unitate formae rationibus et sanctorum
testimoniis persequentes in mortuum impingere, quod est falsum; quin
potius ei, de quo loquitur, cum pro hac opinione ab episcopo Parisiensi
et magistris theologiae et a fratribus propriis argueretur argute, nos
soli eidem astitimus, ipsum prout salva veritate potuimus defensando,
donec ipse omnes positiones suas, quibus possit imminere correctio,
sicut doctor humilis subiecit moderamini Parisiensium magistrorum . . .

Nec modo, ut impostor astruit, incipimus talia impugnare; quin
potius dudum legentes Parisius‚ in Anglia et in Romana curia publice
multis annis, Christi assistente gratia, non cessavimus in his et in aliis
imperterrite irreprehensam astruere veritatem. Opinionum siquidem

diversitas apud philosophos 11011 solvit amicitiam; sed inter modernos
vaniloquos cordis transiit in affectum.“

7) Ex eadem epistola4:

„Praeterea noverit ipse quod philosophorum studia minime repro-
bamus, quatenus mysteriis theologicis famulantum sed profanas vocum
novitates, quae contra philosophicam veritatem sunt in sanctorum iniu-
riam citra viginti annos in altitudines theologicas introductae, abiectis
et vilipensis sanctorum assertionibus evidenter. Quae sit ergo solidior
et sanior doctrina vel filiorum s. Francisci, sanctae scilicet memoriae

1 Ehrle-Peckham‚ p. 178; Martin, Req. III, 865 8.
² Ehrle-Peekham, p. 179; Martin, Ray. III, 866.
3 Ehrle-Peckham‚ p. 184; Martin„ Rey. III, 899.
4 Ehrle-Peckham, p. 1863 Martin, Rey. ΙΙΙ, 901.

