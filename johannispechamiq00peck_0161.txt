Quaestio Xlll. 117

et claritas secundum subiectum, quia perspicuitas est passio corporis
rari, claritas autem corporis densi. Quod patet, quia stella est densior
pars orbis, sicut docet Philosophus1.

Solutio obiectorum. D·

1. Ad primum obiectum in contrarium dicendum quod Dama—
scenus loquitur contra illos, qui ponebant Deum esse corpus. Ut patet
ex sequentibus in eodem capitulo.

2. Ad secundum dicendum quod Augustinus ibi loquitur de curru
naturarum quantum ad statum gubernationis, qui currit inter creationem

10 et consummationem. Non tamen habet veritatem, quod creaturas omnes
universaliter in gubernatione sinat agere proprios motus. Instantia
enim est <in> miraculis innumeris.

3. Ad tertium dicendum quod ibi vere erit complexum et actio et
passio ; non ad consumptionem, quae tunc penitus excludetur, sed se-

15 cundum quod passio perfectionis perpetuam adeptionem <dicit>. Ibi
enim calor, qui est instrumentum animae vegetativae 2, non convertetur
ad consumptionem, quia per ipsum et anima totum corpus suum libere
perlustrabit.

4. Ad quartum dicendum quod ibi est ignis sub contrarietate, sed

20 confracta et quietata, sicut ibi etiam appetitus materiae quietatur.

5. Ad quintum dicendum quod mortale non dicit differentiam
hominis essentialem, sed accidentalem3. Nec valet quod dicit Por-
phyrius quia mortale additum separat nos a diis, quia ipsum rationale
distinguit nos ab angelis; immo et genus ipsum animale, quia animal

25 est corpus, angeli autem incorporei. Quod si de Deo proprie loquatur,
hoc nihil est, quia Deus <non> est in genere. Quod si omnino con-
tendas mortale <esse> ΙΙ differentiam, respondeo: Verum est, quod dicit fol. 28ch
potentiam ad moriendum ab actu remotam, potentiam inquam naturalem,
quae tamen ab actu impeditur per gloriam.

23 additum] -l- additum

¹ Cir. De Caelo II, 12; Themist„ De Anima Ι, 24.

2 Videatur apud Bonav„ Op. omn. II, 424 not. 3.

³ Cfr. Bonav„ IV, 889 (ad 3) et vide Avicennae‚ Loy. p. I. cap. De
differentia, ubi privationes excludit de differentiis. Albertus Magnus dicit
in libro „De praedicabilibus-‘2 tract. V. cap. 3 (ed. Borgnet, vol. Ι, pag. 89 s.):
„Dicendum est, quod mortale dicitur dupliciter. Uno quidem modo dicit actum
in materia privationem eiusdem actus secundum potentiam concipientem: et sic
mortalis est forma substantialis, et notio eius quod potentiam habet ad morien-
dum: et sic dictum mortale nihil prohibet esse differentiam, quando per talem
formam ad sui oppositum vel disparatum secundum eandem formam comparatur·
Dicitur etiam mortale simpliciter, in quo est privatio intentiae ad vitam per-
petuam, et sic ab eo non sumitur differentia. Cum autem dicitur irrationale
et immortale differentiae quae per privationes importantur in nomine, positiones
intelliguntur formarum oppositarum a quibus sumuntur differentiae. Et quia
horum nomina non habemus, ideo necesse est, quod eas privatione suorum
oppositorum significemus.“

