Quaestio XVII. 149

20. Ad vicesimum dicendum quod agentia non inducunt formas
suas <in> instanti in materia transmutata, nisi quia motus praecessit,
quem mutatio consummat. Diffusio autem radii vel speciei non tam est
operatio quam instrumentum operandi1. Est enim quid intentionale⁹

⁵ non manens sed fiens, inflammatio autem vel aliqua transmutatio conse-
quens est operatio.

21. Ad vicesimum primum dicendum quod spiritus separatus non
operatur in aeternitate nisi operationes suas continuas et aeternas, non
exteriores in tempore, ut docet Augustinus, Ad Orosium2.

10 22. Ad vicesimum secundum dicendum quod-non est simile, quia
motus naturalis non est nisi cum generatione et corruptione, motus
autem localis ad perfectionem pertinet.

Argumenta in contrarium adducta possunt concedi exceptis illis
quae falsum concludunt sicut tertium 3. Non enim movetur gloriosum

15 sicut non gloriosum. Perceptibilitas enim mobilis vel spatii non est
causa motus nisi naturalis, alia est causa efficiens, et inde materia magis
habilitatur in corpore glorioso, ut visum est ⁴¹.

Similiter ad quartum5 dicendum quod pars diametri vel partes
nihil faciunt sensibile respectu virtutis supernaturalis, quamvis facia<n>t

20 aliquid sensibile respectu virtutis naturalis.

Ad ΙΙ quintumss dicendum quod Christus in principio ascensionis rol. 33²‘b

suae temperavit motum suum, ut esset discipulis conspicabilis. Sed
postquam assumptus est in nubem, summa velocitate ascendit.

Ad sextum dicendum quod corpus gloriosum potest moveri per

25 organa et sine organis. Non enim Christus ascendit pedibus suis.

Septimum et octavum concedi possunt.

Ad nonum dicendum quod motor primus et increatus influit in
omnem creatam essentiam manutenendo ipsam. Alioquin, sicut de
nihilo facta est, mox rediret in nihilum. Sed in creaturas intelligentes

30 ipse influit dupliciter, non tantum ut egredientes ab eo, sed etiam ut
ingredientes in ipsum per operationes perfectissimas: memoriae, in-
telligentiae et voluntatis. Et ista est quae glorificata corpora per medios
spiritus elevat super naturam. Non ita est in aliis.

 

7 vicesimum primum] ad 12 separatus] creatus 12 pertinet] additur:
ad 23. patet; sed instantia 23. desideratur p. 138 14 tertium] lacuna
16 inde] (?) 18 quartum] 14 et sic deinceps usque ad 6 (16) incl. 19 fa-
ciunt] facit respectu] unde 30 ipse] ipsum

¹ Cir. Arist.‚ De Anima ΙΙΙ, 13. 2 Cap. 5 seqq. (PL 42, 672 seqq).
3 Supra pag. 139. 4 Supra pag. 139.
5 Supra pag. 139. 6 Supra pag. 139.

